Etappe 3! Voordat er begonnen wordt met klimmen dalen we eerst af naar Flumet. Hier ontbijten we bij de plaatselijke boulangerie voordat we meteen beginnen met de eerste col van de dag, Col des Saisies. Een eenvoudige klim die nergens echt heel steil werd.

Tijdens de afdaling naar Beaufort (ja, van die kaas) werden we nog getrakteerd met prachtige uitzichten op de Mont Blanc. In Beaufort lunch geregeld, een heerlijk belegd stokbroodje met (hoe kon het ook anders) Beaufort kaas. Het was echter nog wat vroeg voor lunch, dus besloten we de lunch uit te stellen tot een mooie plek onderweg naar de Cormet de Roseland.

Eenmaal Beaufort uit en begonnen aan de Cormet de Roseland had Matthijs het briljante idee om wat trainingsblokjes te gaan draaien berg op. Nadat we elkaar zo'n 20 minuten uit het oog verloren waren kwamen we toch samen aan bij het meer (ZOEK NAAM), tijd voor lunch.

Na het meer was het nog maar een paar km naar de top van de Cormet de Roseland. Na het meer gepasseerd te zijn werden de uitzichten er niet minder op (link naar foto). 

Hierna daalden we af naar Bourg Saint-Maurice waar de ouders van Karin al een plekje hadden geregeld op de camping. Als kers op de taart namen de ouders van Karin ons ook nog mee uit eten! Toch wel lekker om een avond niet na te hoeven denken over eten en koken enzo.