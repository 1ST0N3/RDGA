Na fietsvakanties met het huis in de Franse Alpen (2019), Pyreneeën (2020), Italiaanse Alpen (2021) en bikepacken in de Ardennen (2022) was het tijd voor een nieuw avontuur. Dit avontuur werd gevonden in de Route des Grandes Alpes. Om het simpel te zeggen, bikepackend de alpen doorkruisen vanaf Lac Léman, (meer van Genève) naar Menton aan de Middellandse Zee. Al met al zo'n 650 kilometer, inclusief 16 hoogtekilometers verdeeld over 14 cols. Afgelopen Augustus ben ik dit avontuur aangegaan met Matthijs, Karin en Luigi. Aangezien de drie weken fietsen onmogelijk samengevat kunnen worden in een post, zal ik elke etappe apart posten. 

We begonnen de vakantie in het Zwitserse Lully. Waar we fantastisch werden ontvangen door Thiery en Lauren (foto 2), en we de auto mochten stallen voor de komende 3 weken. Met uizicht op de Alpen aan de andere kant van het meer begon etappe 1 (foto 3). Na de overtocht naar Thonon-les-Bains bezochten we de officiele start/eind steen van de RDGA (foto 4). Nog even snel een lunch ingeslagen om onderweg naar de eerste klim op te eten (foto 5). Col des Gets (foto 6) was een relaxte opwarmer voor wat nog zou komen. Uiteindelijk aangekomen op een mooie camping in Taninges (foto 7). Waar het ritueel: kamp opbouwen, boodschappen doen, koken, douchen en slapen werd gestart. 